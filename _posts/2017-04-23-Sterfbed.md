---

layout: post-no-feature
category: blog


---


<blockquote>

          <p><cite>Jean Pierre Rawie  </cite></p>
          <pre style style="font-size: 24px">

          Mijn vader sterft; als ik zijn hand vasthoud,
          voel ik de botten door zijn huid heen steken.
          Ik zoek naar woorden, maar hij kan niet spreken
          en is bij elke ademtocht benauwd.

          Dus schud ik kussens en verschik de deken,
          waar hij met krachteloze hand in klauwt;
          ik blijf zijn kind, al word ik eeuwen oud,
          en blijf als kind voor eeuwig in gebreke.

          Wij volgen één voor één hetzelfde pad,
          en worden met dezelfde maat gemeten;
          ik zie mijzelf nu bij zijn bed gezeten
          
          zoals hij bij zijn eigen vader zat:
          straks is hij weg, en heeft hij nooit geweten
          hoe machteloos ik hem heb liefgehad.

          </pre>
</blockquote>
